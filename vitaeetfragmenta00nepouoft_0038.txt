16 CORNELII NEPOTlS

repentini consilii. huic ille, quid ex litteris comperisset,
0 aperit. modo magis Pausanias perturbatus orare coepit,
ne enuntiaret nec se meritum de illo optime proderet:
quodsi eam veniam sibi dedisset tantisque implicatum re-
bus sublevasset, magno ei praemio futurum.
1 V. His rebus ephori cognitis satius putarunt, in urbe
eum comprehendi. quo cum essent profecti, et Pausanias
placato Argilio, ut putabat, Lacedaemonem reverteretur,
in itinere, cum iam in eo esset, ut comprehenderetur, ex
vultu cuiusdam ephori, qui eum admoneri cupiebat, insi-
dias sibi fieri intellexit. itaque paucis ante gradibus, quam
qui eum sequebantur, in aedem Minervae, quae Chalcioe-
cos vocatur, confugit. hinc ne exire posset, statim ephori
valvas eius aedis obstruxerunt tectumque sunt demoliti,
3 quo celerius sub divo interiret. dieitur, eo tempore ma-
trem Pausaniae vixisse eamque iam magno natu, postquam
de scelere filii comperit, in primis ad filium claudendum
4 lapidem ad introitum aedis attulisse. sic Pausanias ma-
gnam belli gloriam turpi morte maculavit. hic cum semi-
animis de templo elatus esset, confestim animam efflavit.
5 cuius mortui corpus cum eodem nonnulli dicerent inferri
oportere, quo ii, qui ad supplicium essent dati, displicuit
pluribus, et procul ab eo loco infoderunt, quo erat mortuus
inde posterius Delphici responso erutus atque eodem loco
sepultus [est], ubi vitam posucrat.

[ÎŸ

V. CIMON.

1 I. Cimon, Miltiadis filius, Atheniensis, duro admodum
initio usus est adolescentiae. nam cum pater eius litem
aestimatam populo solvere non potuisset ob eamque caus-
sam in vinclis publicis decessisset, Cimon cadem custodia
tenebatur, neque legibus Atheniensibus emitti poterat, nisi
pecuniam, qua pater multatus crat, solvisset. habebat
autem in matrimonio sororem germanam suam, nomine
Elpinicen, non magis amore quam more ductus. namque
3 Atheniensibus licet codem patre natas uxores ducere. hu-

ius coniugii cupidus Callias quidam, non tam generosus

quam pecuniosus, qui magnas pecunias ex metallis fece-

rat, egit cum Cimone, ut eam sibi uxorem daret: id si

10

