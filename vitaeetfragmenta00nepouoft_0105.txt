M. PORCIUS CATO. 83

EX LIBRO CORNELII NEPOTIS DE LATINIS IIISTORICIS.

XXIV. M. PORCIUS CATO.

I. M. Cato, ortus municipio Tusculo, adolescentulus,
priusquam honoribus operam daret, versatus est in Sabi-

l

nis, quod ibi heredium a patre relictum habebat. inde 2

hortatu L. Valerii Flacci, quem in consulatu censuraque
habuit collegam, ut M. Perperna censorius narrare solitus
est, Romam demigravit in foroque esse eoepit. primum
stipendium meruit annorum decem septemque. Q. Fabio,
M. Claudio consulibus tribunus militum in Sicilia fuit.
inde ut rediit, castra secutus est P. Claudii Neronis, ma-
gnique opera eius existimata est in proelio apud Senam,

quo cecidit Hasdrubal, frater Hannibalis. quaestor obtigit

P. Africano consuli, cum quo non pro sortis necessitudine
vixit: namque ab eo perpetua dissensit vita. aedilis plebi
factus est cum C. Helvio. praetor provinciam obtinuit
Sardiniam, ex qua quaestor superiore tempore cx Africa
decedens Q. Ennium poetam deduxerat, quod non mi-
noris existimamus quam quemlibet amplissimum Sardi-
niensem triumphum.

Π. Consulatum gessit cum L. Valerio Flacco, sorte
provinciam nactus Hispaniam citeriorem, exque ea trium-
phum deportavit. ibi cum diutius moraretur, P. Scipio
Africanus, consul iterum, cuius in priori consulatu quae-
stor fuerat, voluit eum (le provincia depellere et ipse ei
succedere3 neque hoc per senatum efficere potuit, cum
quidem Scipio principatum in civitate obtineret, quod tum
non potentia, sed iure res publica administrabatur. qua
ex re iratus senatu, consulatu peracto privatus in urbe
mansit. at Cato, censor cum eodem Flacco factus, severe
praefuit ei potestati. nam et in complures nobiles animad-
vertit et multas res novas in edictum addidit, quare luxu-
ria reprimeretur, quae iam tum incipiebat pullulare. cir-
citer annos octoginta, usque ad extremam aetatem ab
adolescentia, rei publicae caussa suscipere inimicitias non
destitit. a multis tentatus non modo nullum detrimen-
tum existimationis seeit, sed, quoad vixit, virtutum laude
erevit.

6*

1

‘2

