Τ. POMPONIUS ATTICUS. 93

XVI. Humanitatis vero nullum afferre maius testimo-
nium possum, quam quod adolescens idem seni Sullae
suerit iucundissimus, senex adolescenti M. Bruto, cum
aequalibus autem suis, Q. Hortensio et M. Cicerone, sic
vixerit, ut iudicare difficile sit, cui aetati fuerit aptissimus.
quamquam eum praecipue dilexit Cicero, ut ne frater qui-

dem ei Quintus carior fuerit aut familiarior. ei rei sunt 3

indicio praeter eos libros, in quibus de eo facit mentionem,
qui in vulgus sunt editi, undecim volumina epistolarum
ab consulatu eius usque ad extremum tempus ad Atticum
missarum3 quae qui legat, non multum desideret historiam
contextam illorum temporum. sic enim onmia de studiis
principum, vitiis ducum, mutationibus rei publicae pcr-
scripta sunt, ut nihil in his non appareat et facile existi-
mari possit, prudentiam quodammodo esse divinationem.
non enim Cicero ea solum, quae vivo se acciderunt, fu-
tura praedixit, sed etiam quae nunc usu veniunt, cecinit
ut vates.

XVII. De pietate autem Attici quid plura commemo-
rem? cum hoc ipsum vere gloriantem audierim in funere
matris suae, quam extulit annorum nonaginta, cum esset
septem et sexaginta, se numquam cum matre in gratiam
redisse, numquam cum sorore fuisse in simultate, quam
prope aequalem habebat. quod est signum, aut nullam
umquam inter eos querimoniam intercessisse, aut hunc ea
fuisse in suos indulgentia, ut, quos amare deberet, irasci
eis nefas duceret. neque id fecit natura solum, quamquam
omnes ei· paremus, sed etiam doctrina. nam [et] principum
philosophorum ita percepta habuit praecepta, ut his ad
vitam agendam, non ad ostentationem uteretm:

XVIII. Moris etiam maiorum summus imitator fuit
antiquitatisque amator, quam adeo diligenter habuit co-
gnitam, ut eam totam in eo volumine exposuerit, quo ma-
gistratus ornavit. nulla enim lex, neque pax, neque bel-
lum, neque res illustris cst populi Romani, quac non in
eo suo tempore sit notata3 et, quod difficillimum fuit, sic
familiarum originem subtexuit, ut ex eo clarorum virorum
propagines pos-simus cognoscere. fecit hoc idem separa-
tim in aliis libris, ut M. Bruti· rogatu Iuniam familiam a
stirpe ad hanc aetatem ordine cmuneraverit, notans, qui a

1

ιθ

2

3

1

2

3

