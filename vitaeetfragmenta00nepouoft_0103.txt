HANNIBAL. 81

tantum satis habeant se defendere. id illos facile ser-
pentium multitudine consecuturos. rex autem in qua
nave veheretur, ut scirent, se facturum3 quem si aut
cepissent aut interfecissent, magno his pollicetur praemio
fore.

XI. Tali cohortatione militum facta classis ab utrisque
in proelium deducitur. quarum acie constituta, priusquam
signum pugnae daretur, Hannibal, ut palam faceret suis,
quo loco Eumenes esset, tabellarium in scapha cum ca-
duceo mittit. qui ubi ad naves adversariorum pervenit
epistolamque ostendens se regem professus est quaerere,
statim ad Eumenem deductus est, quod nemo dubitabat,
quin aliquid de pace esset scriptum. tabellarius ducis nave
declarata suis eodem, unde erat egressus, se recepit. at
Eumenes soluta epistola nihil in ea repperit, nisi quod ad
irridendum eum pertineret. cuius etsi caussam mirabatur,
neque reperiebatur, tamen proelium statim committere
non dubitavit. horum in concursu Bithynii Hannibalis
praecepto universi navem Eumenis adoriuntur. quorum
vim rex cum sustinere non posset, fuga salutem petit,
quam consecutus non esset, nisi intra sua praesidia se
recepisset, quae in proximo litore erant collocata. reliquae
Pergamenae naves cum adversarios premerent acrius, re-
pente in eas vasa fictilia, de quibus supra mentionem fe-
cimus, coniici coepta sunt. quae iacta initio risum pugnan-
tibus concitarunt, neque, quare id fieret, poterat intelligi.
postquam autem naves completas conspexerunt serpentibus,
nova re perterriti, cum quid potissimum vitarent non vi-
derent, puppes verterunt seque ad sua castra nautica re-
tulerunt. sic Hannibal consilio arma Pergamenorum supc-
ravit, neque tum solum, sed saepe alias pedestribus copiis
pari prudentia pepulit adversarios.

XII. Quae dum in Asia geruntur, accidit casu, ut
legati Prusiae Romae apud L. Quintium Flamininum con-
sularem coenarent atque ibi de Hannibale mentione facta
cx his unus diceret, eum in Prusiae regno csse. id postero
die Flamininus senatui detulit. patres conscripti, qui Han-
nibale vivo numquam sc sinc insidiis 'futuros existimarent,
legatos in Bithyniam miserunt, i'n his Flamininum, qui ab

Cornelius Nepos. G

10

7

10

