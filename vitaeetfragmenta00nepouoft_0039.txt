CIMON. 17

impetrasset, sc pro illo pecuniam soluturum. is cum talem
conditionem aspernaretur, Elpinice negavit, se passuram
Miltiadis progeniem in vinclis publicis interire, quoniam
prohibere posset, seque Calliae nupturam, si ea, quae pol-
liceretur, praestitisset.

Π. Tali modo custodia liberatus Cimon celeriter ad
principatum pervenit. habebat enim satis eloquentiae, sum-
mam liberalitatem, magnam prudentiam cum iuris civilis,
tum rei militaris, quod cum patre a puero in exercitibus
fuerat versatus. itaque hic et populum urbanum in sua
tenuit potestate et apud exercitum plurimum valuit aucto-
ritate. primum imperator apud flumen Strymona magnas
copias Thracum fugavit, oppidum Amphipolim constituit
eoque decem milia Atheniensium in coloniam misit. idem
iterum apud Mycalen Cypriorum et Phoenicum ducenta-
rum navium classem devictam cepit eodemque die pari for-
tuna in terra usus est. namque hostium navibus captis
statim ex classe copias suas eduxit barbarorumque maxi-
mam vim uno concursu prostravit. qua victoria magna
praeda potitus cum domum reverteretur, quod iam non-
nullae insulae propter acerbitatem imperii defecerant, bene
animatas confirmavit, alienatas ad officium redire coEgit.
Scyrum, quam eo tempore Dolopes incolebant, quod con-
tumacius se gesserant, vacuefecit, sessores veteres urbe
insulaque eiecit, agros civibus divisit. Thasios opulentia
fretos suo adventu fregit. his ex manubiis arx Athena-
rum, qua ad meridiem vergit, est ornata.

ΠΙ. Quibus rebus cum unus in civitate maxime florc-
ret, incidit in eandem invidiam, quam pater suus ceterique
Atheniensium principes. nam testarum suffragiis, quod
illi ὀστρακισμὸν vocant, decem annorum exilio multatus
est. cuius facti celerius Athenienses quam ipsum poeni-
tuit. nam cum ille animo forti invidiae ingratorum civium
cessisset, bellumque Lacedaemonii Atheniensibus indixis-
scnt, confestim notae eius virtutis desiderium consecutum
cst. itaque post annum quintum, quam expulsus erat, in
patriam revocatus est. ille, quod hospitio Lacedaemonio-
rum utcbatur, satius existimans contendere Laccdaemo-
nem, sua sponte est profectus pacemque intcr duas poten-

tissimas civitates conciliavit. post, neque ita multo, Cyprum
Cannutius Nepos. 2

:t

[Ο

¹0

«l

