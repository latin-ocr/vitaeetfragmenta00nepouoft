72 CORNELII NEPOTIS

quam se in ca re maxime diis agere gratias atque habere,
quod, cum Siciliam recreare constituissent, tum se potis-

4 simum ducem esse voluissent. nihil enim rerum huma-

1

2

10

ι)
ο

narum sine deorum numine geri putabat. itaque suae
domi sacellum Αὐτοματίας constituerat idque sanctissime
colebat.

V. Ad hanc hominis excellentem bonitatem mirabiles
accesserant casus. nam proelia maxima natali suo die fecit
omnia, quo factum est, ut eius diem natalem festum ha-
beret universa Sicilia. huic quidam Laphystius, homo
petulans et ingratus, vadimonium cum vellet imponere,
quod cum illo se lege agere diceret, et complures concur-
rissent, qui procacitatem hominis manibus coercere cona-
rentur, Timoleon oravit omnes, ne id facerent. namque
id ut Laphystio et cuivis liceret, se maximos labores sum-
maque adiisse pericula. hanc enim speciem libertatis esse,
si omnibus, quod quisque vellet, legibus experiri liceret.
idem, cum quidam Laphystii similis, nornine Demaenetus,
in contione populi de rebus gestis eius detrahere coepis-
set ac nonnulla inveheretur in Timoleonta, dixit, nunc de-
mum se voti esse damnatum: namque hoc a diis immor-
talibus semper precatum, ut talem libertatem restitueret
Syracusanis, in qua cuivis liceret, de quo vellet, impune
dicere. hic curn diem supremum obisset, publice a Syra-
cusanis im gymnasio, quod Timoleonteum appellatur, tota
celebrante Sicilia sepultus est.

XXI. DE REGIBUS.

Ι. Ηί fere fuerunt Graecae gentis duces, qui memoria
digni videantur, practer roges. namque cos attingere no-
luimus, quod omniurn res gestae separatim sunt relatae.
neque tamen hi admodum sunt multi. Lacedaemonius
autem Agesilaus nominc, non potestate fuit rex, sicut ce-
teri Spartani. ex his vcro, qui dominatum imperio tenu-
erunt, excellentissimi fuerunt, ut nos iudicamus, Persarum
Cyrus et Darius, Hystaspi filius, quorum uterque privatus
virtute rognum cst adeptus. prior horum apud Massagetas
in proelio cecidit3 Darius senectute diem obiit supremum.
tros sunt praeterea eiusdem generis, Xerxes et duo Arta-

