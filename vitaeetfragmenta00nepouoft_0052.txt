1

13

30 CORNELII NEPOTIS

III. Defecerat a rege Tissaphernes, neque id tam Ar-
taxerxi quam ceteris erat apertum. multis enim magnis-
que meritis apud regem, etiam cum in officio non maneret,
valebat. neque id mirandum, si non facile ad credendum
adducebatur, reminiscens, eius se opera Cyrum fratrem
superasse. huius accusandi gratia Conon a Pharnabazo
ad regem missus, posteaquam venit, primum ex more Per-
sarum ad chiliarchum, qui secundum gradum imperii tene-
bat, Tithraustem accessit seque ostendit cum rege collo-

3 qui velle. nemo enim sine hoc admittitur. huic ille „Nulla‚“

Ν)

inquit, „mora est 3 sed tu delibera, utrum colloqui malis an
per litteras agere, quae cogitas. necesse est enim, si in
conspectum veneris, venerari te regem (quod προσκύνη-
σιν illi vocant). hoc si tibi grave est, per me nihilo se-
cius editis mandatis conficies, quod studes.“ tum Conon
„Mihi ver0,“ inquit, „non est grave, quemvis honorem ha·-
bere regi3 sed vereor, ne civitati meae sit opprobrio, si,
cum ex ea sim profectus, quae ceteris gentibus imperare
consuerit, potius barbarorum quarn illius more fungar.“
itaque, quae huic volebat, scripta tradidit.

IV. Quibus cognitis rex tantum auctoritate eius motus
est, ut et Tissaphernem hostem iudicarit et Lacedaemo-
nios bello persequi iusserit et ei permiserit, quem vellet,
eligere ad dispensandam pecuniam. id arbitrium Conon
negavit sui esse consilii, sed ipsius, qui optime suos nosse
deberet3 sed se suadere, Pharnabazo id negotii daret. hinc
magnis muneribus donatus ad mare est missus, ut Cypriis
et Phoenicibus ceterisque maritimis civitatibus naves lon-
gas imperaret classemque, qua proxima aestate mare tueri
posset, compararet, dato adiutore Pharnabazo, sicut ipsc
voluerat. id ut Lacedaemoniis est nuntiatum, non sinc
cura rem administrant, quod maius bellum imminere ar-
bitrabantur, quam si cum barbaro solum contenderent.
nam ducem fortem, [ct] prudentem regis opibus praefu-
turum ac secum dimicaturum videbant, quem neque con-
silio neque copiis superare possent. hac mente magnam
contrahunt classem3 proficiscuntur Pisandro duce. hos Co-
non apud Cnidum adortus magno proelio fugat, multas
naves capit, complures deprimit. qua victoria non solum
Athenae, scd ctiam cuncta Graecia, quac sub Lacedae· ·

