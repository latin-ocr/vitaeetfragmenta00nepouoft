90 CORNELII NEPO TIS

salutis, scd coniunctim, ut appareret, nullam seiunctam

(3 sibi ab eo velle fortunam. quod si gubernator praecipua

ῑῦ

laude fertur, qui navem ex hieme marique scopuloso ser-
vat, cur non singularis eius existimetur prudentia, qui ex
tot tamque gravibus procellis civilibus ad incolumitatem
pervenit?

XI. Quibus ex malis ut se emersit, nihil aliud egit
quam ut plurimiS, quibus rebus posset, esset auxilio. cum
proscriptos praemiis imperatorum vulgus conquireret,
nemo in Epirum venit, cui res ulla defuerit3 nemini non
ibi perpetuo manendi potestas facta est: qui etiam post
proelium Philippense interitumque C. Cassii et M. Bruti
L. Iulium Mocillam praetorium et filium eius Aulumque
Torquatum ceterosque pari fortuna perculsos instituerit
tueri atque ex Epiro his omnia Samothraciam supportari
iusserit. difficile est omnia persequi et non necessaria.
illud unum intelligi volumus, illius liberalitatem nequo
temporariam neque callidam fuisse. id ex ipsis rebus ac
temporibus iudicari potest, quod non florentibus se ven-
ditavit, sed afflictis semper succurrit3 qui quidem Servi-
liam, Bruti matrem, non minus post mortem eius quam
florente coluerit. sic liberalitate utens nullas inimicitias
gessit, quod neque laedebat quemquam, neque, si quam
iniuriam acceperat, non malebat oblivisci quam ulcisci.
idem immortali memoria percepta retinebat beneficia3 quac
autem ipse tribuerat, tam diu meminerat, quoad ille gra-
tus erat, qui acceperat. itaque hic fecit, ut vere dictum
videatur: sui quique mores fingunt fortunam hominibus.
neque tamen prius ille fortunam quam se ipse finxit, qui
cavit, ne qua in rc iure plecteretur.

XII. His igitur rebus effecit, ut M. Vipsanius Agrippa,
intima familiaritate coniunctus adolescenti Caesari, cum
propter suam gratiam ct Caesaris potentiam nullius con-
ditionis non haberet potestatem, potissimum eius deligeret
affinitatem praeoptaretque equitis Romani filiam genero-
sarum nuptiis. atque harum nuptiarum conciliator fuit
(non est enim celandum) M. Antonius, triumvir rei pu-
blicae, cuius gratia cum augere possessiones posset suas,
tantum afuit a cupiditate pecuniae, ut nulla in re usus sit
ca nisi in deprecandis amicorum aut periculis aut incom-,

