1

3

Ν)

02

84 CORNELII NEPOTIS

ΙΙΙ. In omnibus rebus singulari suit industria. nam ct
agricola sollers, et [rei publicae] peritus iuris consultus,
et magnus imperator, et probabilis orator, et cupidissimus
litterarum fuit. quarum studium etsi senior arripuerat,
tamen tantum progressum fecit, ut non facile reperiri
possit neque de Graecis neque de Italicis rebus, quod ci
fuerit incognitum. ab adolescentia confecit orationes.
senex historias scribere instituit. earum sunt libri septem.
primus continet res gestas regum populi Romani, secun-
dus et tertius, unde quaeque civitas orta sit Italica: ob
quam rem omnes Origines videtur appellasse. in quarto
autem bellum Poenicum est primum, in quinto secundum.
atque haec omnia capitulatim sunt dicta. reliquaque bella
pari modo persecutus est usque ad praeturam Servii Gal-
bae, qui diripuit Lusitanos. atque horum bellorum duces
non nominavit, sed sine nominibus res notavit. in iisdem
exposuit, quae in Italia Hispaniisque aut fierent aut vide-
rentur admiranda. in quibus multa industria et diligentia
comparet, nulla doctrina. huius de vita et moribus plura
in eo libro persecuti sumus, quem separatim de eo feci-
mus rogatu Titi Pomponii Attici. quare studiosos Catonis
ad illud volumen delegamus.

XXV. T. POMPONIUS ATTICUS.

Ι. T. Pomponius Atticus, ab origine ultima stirpis Ro-
manae generatus, perpetuo a maioribus acceptam eque-
strem obtinuit dignitatem. patre usus est diligente [indul-
gente] et, ut tum erant tempora, diti in primisque studioso
litterarum. hic, prout ipse amabat litteras, omnibus doctri-
nis, quibus puerilis aetas impertiri debet, filium erudivit.
erat autem in puero praeter docilitatem ingenii summa
suavitas oris ac vocis, ut non solum celeriter acciperet,
quae tradebantur, sed etiam excellenter pronuntiaret. qua
ex re in pueritia nobilis inter aequales ferebatur elarius-
que exsplendescebat, quam generosi condiscipuli animo
aequo ferre possent. itaque incitabat omnes studio su03
quo in numero fuerunt L. Torquatus, C. Marius filius,
M. Cicero, quos consuetudine sua sic devinxit, ut nemo
his perpetuo fuerit carior.

