FRAGMENTA. 97

CORNELII NEPOTIS FRAGMENTA.

Ex EPISTOLA GRACCHORUM MATRIS.

Ι. Dices pulchrum esse inimicos ulcisci. id neque ma· 1
ius neque pulchrius cuiquam atque mihi esse videtur, sed
si liceat re publiea salva ea persequi. sed quatenus id fieri
non potest, multo tempore multisque partibus inimici no-
stri non peribunt atque, uti nunc sunt, erunt potius, quam
res publica profligetur atque pereat.

Eadem alio loco.

Verbis conceptis deierare ausim, praeterquam qui Ti- 2
berium Gracchum necarunt, neminem inimicum tantum
molestiae tantumque laboris quantum te ob has res mihi
tradidisse3 quem oportebat omnium eorum, quos antehac
habui liberos, partes eorum tolerare atque curare, ut quam
minimum sollicitudinis in senecta haberem, utique, quae-
cumque ageres, ea velles maxime mihi plaeere, atque uti
nefas haberes rerum maiorum adversum meam sententiam
quidquam facere, praesertim mihi, eui parva pars vitae
superest. ne id quidem tam breve spatium potest opitulari, 3
quin et mihi adversere et rem publicam profliges? denique
quae pausa erit? ecquando desinet familia nostra insanire?
ecquando modus ei rei haberi poterit? ecquando desine-
mus et habentes et praebentes molestiis desistere? ecquando
perpudescet miscenda atque perturbanda re publica? scd 4
si omnino id fieri non potest, ubi ego mortua ero, petito
tribunatum3 per me facito, quod lubebit‚ quum ego non
sentiam. ubi mortua ero, parentabis mihi et invocabis deum
parentem. in eo tempore non pudet te eorum deum preces
expetere, quos vivos atque praesentes relictos atque de-
sertos habueris. ne ille sirit luppiter te ea perseverare nec
tibi tantam dementiam venire in animum. et si perseveras,
vereor, ne in omnem vitam tantum laboris eulpa tua reci-

pias, uti in nullo tempore tute tibi plaeere possis.
Cornelius Nepos. 7

